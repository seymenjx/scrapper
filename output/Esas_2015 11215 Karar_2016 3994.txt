Taraflar arasındaki tazminat davasının yapılan yargılaması sonunda kurulan 31/03/2015 günlü hükmün Yargıtayca duruşmalı olarak incelenmesi dahili davalı ... Yönetimi vekili Av. ... tarafından istenilmekle, tayin olunan 03/11/2015 günü için yapılan tebligat üzerine, temyiz eden dahili davalı ... Yönetimi vekili Av. ... ile diğer taraftan davalı ... vekili Av. ... ve davacı ... vekili Av. ...  geldiler, başka gelen olmadı, açık duruşmaya başlandı. Süresinde olduğu anlaşılan temyiz dilekçelerinin kabulüne karar verildikten sonra, gelenlerin sözlü açıklamaları dinlendi, duruşmanın bittiği bildirildi. İş karara bırakıldı. Daha sonra dosya içindeki tüm belgeler incelenip, gereği düşünüldü:
K A R A R
Temyiz incelemesi yapılabilmesi için,
Bilirkişi raporunda emsal alınan 123 ada 7 sayılı parselin değerlendirmeye esas alınan satışını (alıcı-satıcı, satış tarihi, satış bedeli) gösteren tapu kaydı ve satışla ilgili olarak düzenlenen akit tablosunun ... Müdürlüğünden getirtilerek dosya arasına konulması,
Ayrıca, dava dosyasının, 6100 sayılı Kanunun geçici 3. maddesi atfıyla HUMK’nın 433/3. ve Bölge Adliye ve Adlî Yargı İlk Derece Mahkemeleri İle Cumhuriyet Başsavcılıkları İdarî ve Yazı İşleri Hizmetlerinin Yürütülmesine Dair Yönetmeliğin 203. maddeleri uyarınca tarih ve işlem sırasına göre düzenlenip, dizi listesine bağlandıktan sonra gönderilmesi gerekmektedir.
