DAVA                        : Davacı,  kıdem tazminatı, iş arama izin ücreti alacağının ödetilmesine
karar verilmesini istemiştir.
                                     Yerel mahkeme, isteği  hüküm altına almıştır. 
	            Hüküm süresi içinde davalı ... avukatı tarafından temyiz edilmiş olmakla, dava dosyası için Tetkik Hakimi ... tarafından düzenlenen rapor dinlendikten sonra dosya incelendi, gereği konuşulup düşünüldü:	
                                                  Y A R G I T A Y     K A R A R I 
	 Dosyadaki yazılara, kararın dayandığı delillerle kanuni gerektirici sebeplere ve özellikle davacıya çalışılmayan günler için  iş arama izni verilmesi gerekmediğinden çalışılmayan hafta sonları için  iş arama izin  ücretine  hak kazanamaması ( Dairemizin ve Yargıtay   Hukuk Genel Kurulunun uygulaması da bu yöndedir.Yargıtay Hukuk Genel  Kurulu, 27.1.2010   tarih ve  2009/9-593 E, 2010/20 K ; Yargıtay 9. HD. 10.2.2009 tarih ve 2009/804 E, 2009/2102 K) ve somut olayda  bilirkişinin doğru hesaplama yaptığı , mahkemenin ıslahı da dikkate alarak sonuç itibariyle hatalı gerekçe ile  alacağın  Dairemiz ve HGK. kararında benimsenen yönteme göre talep edilen miktarına hükmettiği anlaşıldığından davalı ... Müdürlüğünün  temyiz itirazlarının reddi ile sonuç itibarı ile doğru olan kararın bu gerekçe ile ONANMASINA,  18/03/2010 gününde oybirliği ile karar verildi. 
