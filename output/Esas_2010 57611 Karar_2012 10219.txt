İNCELENEN KARARLA 
İLGİLİ BİLGİLER             
Mahkeme                           : ADANA  3. Ağır Ceza Mahkemesi
Hüküm                               : Mahkûmiyet                                                          
Temyiz Edenler                  : Sanık ... müdafii ve sanık  ...
                                             b- Sanık ... hakkında kurulan hüküm yönünden :Bozma
Dosya incelendi.
GEREĞİ GÖRÜŞÜLÜP DÜŞÜNÜLDÜ :	
A- Sanık ... hakkında kurulan hükmün incelenmesi:
Yargılama sürecindeki işlemlerin yasaya uygun olarak yapıldığı, delillerin gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç tipi ile yaptırımların doğru biçimde belirlendiği anlaşıldığından; sanığın yerinde görülmeyen diğer temyiz itirazlarının reddine, ancak;
            Suça konu uyuşturucu maddenin TCK'nın 54/4. maddesi gereğince müsaderesine karar verilmesi gerekirken, TCK'nın 54/1. maddesi gereğince müsadere edilmesi,
       Yasaya aykırı, sanığın temyiz itirazları bu nedenle yerinde olduğundan, hükmün CMUK’nın 321. maddesi gereğince BOZULMASINA; ancak bu aykırılığın yeniden duruşma yapılmaksızın aynı Kanun'un 322. maddesi uyarınca düzeltilmesi mümkün bulunduğundan; 
         Hüküm fıkrasının 4. bendinin 8. fıkrasında yer alan ”54/1 ” ibaresi çıkarılarak, yerine “54/4” ibaresinin yazılması  suretiyle, hükmün DÜZELTİLEREK ONANMASINA, 
  B- Sanık ... hakkında kurulan hükme yönelik temyiz isteğinin incelenmesi:
      Sanık ...'in yokluğunda verilen hükmün, soruşturma aşamasında baro tarafından atanan, kovuşturma aşamasına katılmayan ve böylece görevi sona eren avukat ...'e tebliğ edildiği ve bu avukat tarafından  temyiz edildiği  anlaşıldığından; gerekçeli 
kararın mahkemece sanık ... ' e tebliğ edilmesi ve temyiz ettiği takdirde dilekçesiyle birlikte gönderilmesi için, dosyanın incelenmeksizin Yargıtay Cumhuriyet Başsavcılığı' na İADESİNE,
29.05.2012 tarihinde oybirliğiyle karar verildi.                                                  
